# Dzieciuki

Kampania Partycji nabiera tempa. Błyskawiczna zbiórka podpisów i rejestracja kandydatury dodała jej wiary w końcowy sukces. Notowania Partycji w sondażach idą w górę tak szybko, że powoli zaczyna planować pierwsze kroki po zwycięstwie. Jako, że czasu jest mało Partycja chce być bardzo dobrze przygotowana do przejęcia władzy w pałacu prezydenckim. Słuchając Dzieciuków, swojej ulubionej białoruskiej kapeli, a dokładnie piosenki Тадэвуш Касьцюшка, Partycja uswiadomiła sobie, że kluczem do sukcesu jest porozumienie ponad granicami. A gdy nie można liczyć na rządzących, to potrzebne jest współdziałanie zwykłych ludzi.

*За нашу і вашу свабоду!<br>
За нашу і вашу свабоду!*

Skanduje z Dzieciukami Partycja i już planuje swoje działania na arenie międzynarodowej.

Równolegle Partycja wraz ze współpracownikami dopracowuje modele rozprzestrzenienia się informacji. Jak widać po dotychczasowych sukcesach, naukowe podejście Partycji do kampanii wyborczej się sprawdza. W trakcie narady w sztabie jeden z wolontariusz zaproponował, żeby zamiast algorytmu probabilistycznego do rozwiązywania równań  nad skończonymi ciałami użyć algorytmu deterministycznego, którego wynik będzie zawsze poprawny. Dyskusja na ten temat trwała dłuższą chwilę, gdyż wolontariusz ów nie mógł uwierzyć, że rozwiązywanie równań wielomianów nad skończonymi ciałami jest problemem NP-zupełnym, a gdy ograniczymy stopień wielomianu to problem co prawda da się rozwiązać w czasie wielomianowym, ale stopień wielomianu jest zbyt duży, żeby w praktyce używać takiego algorytmu.

## Zadanie

Udowodnij, że problem w którym pytamy się, czy otrzymane na wejściu równanie wielomianów nad ciałem (Z2 ,+,*) (czyli strukturą w której dodajemy i mnożymy modulo 2) ma rozwiązanie, jest problemem NP-zupełnym.